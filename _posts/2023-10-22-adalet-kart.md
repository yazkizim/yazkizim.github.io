---
title: Adalet Kart Nedir Kampanyaları nelerdir
author: gokhantasci
date: 2023-10-23 10:35:00 +0300
categories: [Duyuru, AdaletKart]
tags: [Adalet Bakanlığı, adliye, adliyeci, adalet kart]
keywords: Adalet, Adalet Bakanlığı, adliyeci, adalet kart, adalet kart nedir, adalet kart kampanyaları
render_with_liquid: false
pin: true
comments: true
image:
  path: /posts/adaletkart.png
  alt: Adalet Kart
---



##### AdaletKart, Adalet Bakanlığı’na bağlı merkez ve taşra teşkilatında görev yapan bütün personel için özel olarak hazırlanmış ön ödemeli ve akıllı personel kimlik kartıdır.


Hakim, Savcı, Adalet Bakanlığı’na bağlı merkez, taşra teşkilatı personeli ve bakanlık binalarında hizmet veren Adalet Teşkilatını Güçlendirme Vakfı’nın uygun gördüğü personeller için özel hazırlanmış kimlik ve ön ödemeli karttır.

AdaletKart sahip olduğu fiziksel ve güvenlik özellikleri ile kişiye özel olup, taklit edilemez, kart sahibi dışında bir başkası tarafından kullanılamaz ve bir başkasına devredilemez.

AdaletKart’ı Adalet Bakanlığı’na bağlı olan personeller, görev yetkisinin bulunduğu alanlardaki geçiş, ziyaretçi takip, yemekhane kontrol, lojman kira takip sisteminde kullanabilecektir. Bu özelliği sayesinde AdaletKart nakit taşıma, para üstü bekleme gibi zaman kaybına sebep olacak ayrıntıları ortadan kaldıracak ve kart sahiplerinin harcamalarını düzenli olarak takip etmelerini sağlayacaktır.

AdaletKart kimlik kartının yanı sıra Troy (Türkiye’nin Ödeme Yöntemi) logolu kart özelliği ile karta yüklenen TL kadar Türkiye’deki bütün harcamalarda, tüm ödemelerde, POS’larda ve banka ATM’lerinde kullanılabilecektir. Ayrıca AdaletKart ile hem anlaşmalı akaryakıt, yiyecek- içecek, e-ticaret sitelerinde ve birçok giyim mağazalarında hem de BKM Express uygulaması ile anlaşmalı üye iş yerlerinin özel indirimlerinden yararlanılabilecektir.

Adalet Bakanlığı personeli, yakınlarına (anne, baba, kardeş, çocuk, bakmakla yükümlü olduğu kişiler) talep etmeleri durumunda verilecek olan "AvantajKart" sayesinde tüm harcamalarda ve ödemelerde, anlaşmalı markaların indirimler ve kampanyalardan aynı koşullarla yararlanabileceklerdir.


#### AdaletKart nedir?

-   Hakim, Savcı, Adalet Bakanlığı’na bağlı merkez, taşra teşkilatı personeli ve bakanlık binalarında hizmet veren Adalet Teşkilatını Güçlendirme Vakfı’nın uygun gördüğü personeller için hazırlanmış kimlik ve ön ödemeli karttır.
#### Kimler AdaletKart sahibi olabilir?

-   Hakim, Savcı, Adalet Bakanlığı’na bağlı merkez, taşra teşkilatı personeli ve bakanlık binalarında hizmet veren Adalet Teşkilatını Güçlendirme Vakfı’nın uygun gördüğü tüm personeller AdaletKart sahibi olabilir.

#### AdaletKart nerede kullanılır?

-   Adalet Bakanlığı’na bağlı olan personel AdaletKart’ını görev yetkisinin bulunduğu alanlardaki geçiş, ziyaretçi takip, yemekhane kontrol, lojman kira takip sisteminde kullanılabildiği gibi ayrıca internette, mağazada tüm banka ATM’lerinde ve POS cihazlarında kullanılabilmektedir.
- 
#### AdaletKart’ın avantajları nelerdir?

-   AdaletKart sahipleri, anlaşmalı akaryakıt, yiyecek-içecek ve birçok giyim mağazasının sağladığı özel indirimlerden ve kampanyalardan yararlanabileceklerdir. BKM Express uygulamasına AdaletKart ekleme işlemini gerçekleştirerek BKM Express anlaşmalı üye iş yerlerinin indirimlerinden de yararlanılabilmektedir.
- 
#### AdaletKart hesabındaki bakiye geri alınabilir mi?

-   AdaletKart hesabındaki bakiye para transferi, kart ile ATM’den para çekme yöntemleri ile geri alınabilmektedir.
- 
#### AdaletKart hesabına Kredi Kartı ile TL yükleme işlemlerinde bakiye iptal ve iade edilebilir mi?

-   Yüklenen tutar harcanmadığı takdirde adaletkart.com adresinde bulunan iptal/iade formunu doldurarak,  destek@param.com.tr  e-posta adresimize veya 0850 455 88 75 numaralı faksımıza formun ıslak imzalı halini iletilerek, Kredi Kartı ile TL yüklenen bakiye iptal, iade işlemleri gerçekleştirilebilmektedir.
- 
#### AdaletKart bakiyemi başka bir AdaletKart hesabına aktarabilir miyiz?

-   AdaletKart hesabınız ile bankaya gitmeden diğer AdaletKart hesaplarına 7/24 para gönderebilirsiniz.
- 
#### AdaletKart’ın Güvenlik Unsurları Nelerdir?

-   AdaletKart sahip olduğu fiziksel ve güvenlik özellikleri ile kişiye özel olup, taklit edilemez, kart sahibi dışında bir başkası tarafından kullanılamaz ve bir başkasına devredilemez.
    
    Matematik hesapları ile oluşturulmuş mikro yazılar ve ince çizgi tasarımından oluşan bu özellikler sayesinde kaliteli, dayanıklı ve güvenlikli bir kimlik kartıdır.

#### AdaletKart KGS (Kartlı Geçiş Sistemi) nedir?

-   Adalet Bakanlığı’na bağlı olmayan ve adliye içerisinde görev yapan çalışanların kapı geçişlerinden kolaylıkla geçebilmesi için Adliye tarafından tahsis edilen kartlardır. Bu nedenle herhangi bir başvuru yapılmasına gerek yoktur. Ayrıca Mahkeme Yönetim Sistemi Kurulacak olan adliyelerde Adliye Saraylarına giriş yapacak olan ziyaretçiler için de kullanılacaktır.
 
#### Kart Tipleri Nelerdir?

-   Personel Kimlik Kartı: Adalet Bakanlığı’na bağlı merkez ve taşra teşkilatında görev yapan personelin sahip olacağı ön ödemeli bir akıllı kart tipidir.
    
    AvantajKart: Adalet Bakanlığı personeli yakınlarına (anne, baba, kardeş, çocuk, bakmakla yükümlü olduğu kişiler) talep etmeleri durumunda verilecek olan kart tipidir.
    
#### AvantajKart nedir?

-   AvantajKart, yakınlarınıza (anne, baba, kardeş, çocuk ve bakmakla yükümlü olduğunuz kişilere) verilebilecek AdaletKart tipidir. AvantajKart sahibi olan yakınlarınız, AdaletKart sahibi olan personelin yararlandığı indirimlerden yararlanabileceklerdir.

#### AdaletKart’ım ne zaman gelecek?
-   AdaletKart, Adalet Bakanlığı'nın belirlediği sıra doğrultusunda tüm Türkiye genelinde teslimatları gerçekleştirilecektir. Görev yaptığınız adliyede AdaletKart dağıtımları gerçekleştirildiğinde ilgili birim tarafından bilgilendirme yapılacaktır.

#### AdaletKart geldi fakat üzerindeki bilgiler güncel değil, kart üzerindeki bilgilerimi nasıl güncelleyebilirim?
-   Kart kişiselleştirilmesi için gerekli veriler UYAP üzerinden tarafımıza web servisleri aracılığıyla BİDB tarafından sağlanmaktadır. Güncel ve doğru bilgilerinizi Adalet Bakanlığı, Bilgi İşlem Daire Başkanlığı’na iletmeniz gerekmektedir.
    
    Para almak istiyorsanız da AdaletKart hesap numaranızı ve ad soyad bilgilerinizi karşı taraf ile paylaşmanız yeterli olacaktır.
    
#### AdaletKart’ım kapı geçişlerinde çalışmıyor bu sorunu nasıl çözebilirim?
-   Adalet Bakanlığı Bilgi İşlem Daire Başkanlığı’na konu ile ilgili durumu bildirmeniz gerekmektedir.


<br>Adalet Kart Güncel Avantajları için [**tıklayınız**](https://adaletkart.com/Avantajlar.aspx) 
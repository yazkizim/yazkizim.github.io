---
title: UYAP Mobil ile Evrak Tarama
author: gokhantasci
date: 2023-10-25 13:30:00 +0300
categories: [UYAP, UYAP Mobil]
tags: [adliyeci, uyap]
keywords: Adalet Bakanlığı, adliye, adliyeci, uyap, uyap mobil
render_with_liquid: false
pin: true
comments: true
image:
  path: /posts/uyapmobil.jpeg
  alt: UYAP
---

Adalet Bakanlığı tarafından geliştirilen UYAP Mobil uygulaması pratikte çok kolaylık sağlamaktadır. 
Yüklenilen uygulamaya UYAP'a elektronik imzasız giriş şifresi ile giriş yapabilir, yetkilendirildiğiniz birimlere erişim sağlayabilir, dosya sorgulaması yapabilir, duruşma listesini görebilir ve hatta cep telefonunuzdan doğrudan kendi ekranınız yahut birim evrak karşılama rolüne evrak gönderebilirsiniz.

Çalıştığımız birimlerde sık sık evrak taramak için kullandığımız bu formül işlemlerimizi çokça hızlandırmaktadır. 

<br>UYAP Mobil'in **android** sürümünü [**bağlantıya**](https://play.google.com/store/apps/details?id=tr.gov.uyap.mevzuat) tıklayarak,
<br>UYAP Mobil'in **IOS** sürümünü [**bağlantıya**](https://apps.apple.com/tr/app/uyap-mobil/id1585416362?l=tr) tıklayarak,
<br> indirebilirsiniz.


Yargı teşkilatı mensuplarının UYAP'a mobil platformlardan da erişebilmesi amacıyla geliştirilen UYAP Mobil, yargılamayı ve adalete erişimi hızlandırırken yargı personelinin iş ve işlemlerini de kolaylaştırıyor.  
  
Artık, UYAP Mobil'de yer alan 'Evrak Ekleme' menüsü kullanılarak cep telefonu kamerası ile kolay ve hızlı bir şekilde taranan evrak, UYAP iş listesine anında aktarılabiliyor.  
  
UYAP Mobil Uygulamasına 'absicil' ve 'şifre' ile erişim sağlandıktan sonra 'dosyalarım' kısmından ilgili dosya detayına girilebilmektedir.  
  
Uygulamada bulunan 'evrak' ikonu ile cep telefonu kamerasına erişilmekte, belge fotoğrafı için kameraya erişim izni verildikten sonra, birden fazla belgenin fotoğrafı çekilip belge kenarları düzenlenebilmektedir.  
  
Uygulama sayesinde kullanıcılar, taranan evrakı UYAP iş listesinde görebilecek ve işlem yapabilecektir.  
  
UYAP Mobil; Bakanlığımızın, bilgi teknolojilerini etkin, kaynakları daha verimli kullanmak suretiyle kaliteli ve güvenli bir şekilde her zaman ve her yerden ulaşılabilen, mekandan bağımsız e-adalet hizmetlerini sunmasına katkı sağlamaktadır.




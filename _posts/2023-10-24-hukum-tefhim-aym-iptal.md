---
title: İstinaf İsteminin Süresine İlişkin Anayasa Mahkemesinin İptal Kararı
author: gokhantasci
date: 2023-10-24 09:32:00 +0300
categories: [Haber, '2023']
tags: [adliyeci, Anayasa Mahkemesi, İstinaf İstemi]
keywords: Adalet Bakanlığı, adliye, adliyeci, cmk, cmk 273, istinaf
render_with_liquid: false
pin: true
comments: true
image:
  path: /posts/resmigazete.png
  alt: Anayasa Mahkemesi
---

24 Ekim 2023 tarihli Resmi Gazete'de yayınlanan Anayasa Mahkemesinin 26/7/2023 Tarihli ve E: 2022/144, K: 2023/137 Sayılı Kararı ile CMK'nın 273/1 maddesindeki "**hükmün açıklanmasından itibaren**" ibaresinin **iptaline**, kararın resmi gazetede yayımlandığı tarihten itibaren **9 ay sonra** yürürlüğe girmesine karar verilmiştir.

5271 sayılı CMK'nın 273.maddesi;

**Madde 273 –**  (1) İstinaf istemi, ~~hükmün açıklanmasından itibaren~~ yedi gün içinde hükmü veren mahkemeye bir dilekçe verilmesi veya zabıt kâtibine bir beyanda bulunulması suretiyle yapılır; beyan tutanağa geçirilir ve tutanak hâkime onaylattırılır. Tutuklu sanık hakkında 263 üncü madde hükmü saklıdır.[97]

(2) Hüküm, istinaf yoluna başvurma hakkı olanların yokluğunda açıklanmışsa, süre tebliğ tarihinden başlar.

(3)  **(Değişik: 18/6/2014-6545/75 md.)** Ağır ceza mahkemelerinde bulunan Cumhuriyet savcıları, mahkemelerinin yargı çevresi içerisindeki asliye mahkemelerinin hükümlerine karşı, kararın o yer Cumhuriyet başsavcılığına geliş tarihinden itibaren yedi gün içinde istinaf yoluna başvurabilirler.

(4) Sanık ve bu Kanuna göre katılan sıfatını almış olanlar ile katılma isteği karara bağlanmamış, reddedilmiş veya katılan sıfatını alabilecek surette suçtan zarar görmüş bulunanların dilekçe veya beyanında, başvuruya ilişkin nedenlerin gösterilmemesi inceleme yapılmasına engel olmaz.

(5) Cumhuriyet savcısı, istinaf yoluna başvurma nedenlerini gerekçeleriyle birlikte yazılı isteminde açıkça gösterir. Bu istem ilgililere tebliğ edilir. İlgililer, tebliğ tarihinden itibaren yedi gün içinde bu husustaki cevaplarını bildirebilirler.




<br>Anayasa Mahkemesinin 26/7/2023 Tarihli ve E: 2022/144, K: 2023/137 Sayılı Kararı için [**tıklayınız**](https://www.resmigazete.gov.tr/eskiler/2023/10/20231024-9.pdf) 



---
title: Hukuk Muhakemeleri Kanunu Hakem Ücret Tarifesi
author: gokhantasci
date: 2023-10-24 08:15:00 +0300
categories: [Tarifeler, Hakem Ücret Tarifesi]
tags: [adliyeci, Anayasa Mahkemesi, hakem ücret]
keywords: Adalet Bakanlığı, adliye, adliyeci, hmk, hakem ücret
render_with_liquid: false
pin: false
comments: true
image:
  path: /posts/resmigazete.png
  alt: Resmi Gazetede
---

24 Ekim 2023 tarihli Resmi Gazete'de yayınlanan Hukuk Muhakemeleri Kanunu Hakem Ücret Tarifesi yürürlüğe girmiştir.


Adalet Bakanlığından:

**HUKUK MUHAKEMELERİ KANUNU
HAKEM ÜCRET TARİFESİ**

**Amaç ve kapsam**

**MADDE 1-** (1) Bu Tarifenin amacı,  12/1/2011  tarihli ve 6100 sayılı Hukuk Muhakemeleri Kanununa göre tahkim yoluyla görülen dava ve işlerde, taraflarla hakem veya hakem kurulları arasında ücretin belirlenmesi konusunda anlaşmaya varılamaması veya tahkim anlaşmasında bir hüküm bulunmaması ya da taraflarca bu konuda yerleşmiş kurallara veya kurumsal tahkim kurallarına yollama yapılmaması hallerinde hakem veya hakem kuruluna ödenecek ücretin miktarı ile ödenmesine ilişkin usul ve esasları belirlemektir.

**Dayanak**

**MADDE 2-** (1) Bu Tarife, Hukuk Muhakemeleri Kanununun 440  ıncı  maddesinin üçüncü fıkrasına dayanılarak hazırlanmıştır.

**Hakem ücretinin kapsadığı işler**

**MADDE 3-** (1) Tarifede yazılı hakem ücreti, tahkim davasının açıldığı tarihten itibaren nihaî hakem kararı verilinceye kadar yapılan dava ile ilgili iş ve işlemlerin karşılığıdır.

(2) Aksi kararlaştırılmadıkça hakem kararının düzeltilmesi, yorumlanması veya tamamlanması halleri ek ücreti gerektirmez.

**Başkanın ücreti**

**MADDE 4-** (1) Başkanın ücreti, hakemlerden her birine ödenecek hakem ücretinin yüzde on fazlası olarak hesaplanır.

**Ücretin kısmen hak edilmesi ve ücret ödenmeyecek haller**

**MADDE 5-** (1) Hakemlerden birinin veya hakem kurulunun görevinin Hukuk Muhakemeleri Kanununun 435 inci maddesinin birinci fıkrasının (b), (c), (ç), (d) ve (e) bentlerinde yazılı sebeplerden biriyle sona ermesi halinde, ücret tablosunda yazılı ücretin yarısına hükmedilir.

**Davanın geri alınması, konusuz kalması, feragat, kabul veya sulh halinde ücret**

**MADDE 6-** (1) Anlaşmazlığın, davanın geri alınması, konusuz kalması, feragat, kabul veya sulh nedeniyle, hakem veya hakem kurulunca taraflara delillerin sunulması hususunda süre verilmesinden önce sona ermesi halinde ücret tablosunda belirlenen ücretin yarısına, süre verilmesinden sonra sona ermesi halinde ise tabloda belirlenen ücretin tamamına hükmolunur.

**Kısmî kararda ücret**

**MADDE 7-** (1) Hakem veya hakem kurulunca kısmî karar verilmesi halinde ücret, kısmî karar konusu uyuşmazlığın değerine göre belirlenir.

(2) Kısmî kararın, nihaî karar olarak verilmesi halinde ücret tablosunda yazılı ücretin tamamına hükmedilir.

**İptal davası sonucunda hakemin davaya yeniden bakması**

**MADDE 8-** (1) Hukuk Muhakemeleri Kanununun 439 uncu maddesinin yedinci fıkrası uyarınca tarafların eski hakemlerden birini yeniden tayin etmeleri durumunda ücret tablosunda yazılı ücretin yarısına hükmedilir.

**Ücretin hak edilme zamanı**

**MADDE 9-** (1) Hakem ücreti, tahkim yargılamasının sona ermesi ile hak edilir.

**Ücretin paylaşımı**

**MADDE 10-** (1) Ücret tablosuna göre belirlenecek ücret, 4 üncü madde hükmü de gözetilmek suretiyle hakemler arasında paylaştırılır.

**Uygulanacak tarife**

**MADDE 11-** (1) Hakem ücretinin tayininde hüküm verildiği tarihte yürürlükte bulunan tarife esas alınır.

**Ücret tablosu**

**MADDE 12-** (1) Bu Tarifeye göre verilecek ücretler aşağıdaki ücret tablosuna göre hesaplanır:

<table>
    <tr>
        <td>ANLAŞMAZLIK KONUSU DEĞER</td>
        <td>TEK HAKEM</td>
        <td>3 VEYA DAHA FAZLA SAYIDA HAKEM</td>
    </tr>
    <tr>
        <td>İlk gelen 500.000,00 TL için</td>
        <td>5%</td>
        <td>8%</td>
    </tr>
    <tr>
        <td>Sonra gelen 500.000,00 TL için</td>
        <td>4%</td>
        <td>7%</td>
    </tr>
    <tr>
        <td>Sonra gelen 1.000.000,00 TL için</td>
        <td>3%</td>
        <td>6%</td>
    </tr>
    <tr>
        <td>Sonra gelen 3.000.000,00 TL için</td>
        <td>2%</td>
        <td>4%</td>
    </tr>
    <tr>
        <td>Sonra gelen 5.000.000,00 TL için</td>
        <td>1%</td>
        <td>2%</td>
    </tr>
    <tr>
        <td>10.000.000,00 TL’den yukarısı için</td>
        <td>0,10%</td>
        <td>0,20%</td>
    </tr>
</table>

**Yürürlükten kaldırılan tarife**

**MADDE 13-** (1)  30/9/2022  tarihli ve 31969 sayılı Resmî Gazete’de yayımlanan Hukuk Muhakemeleri Kanunu Hakem Ücret Tarifesi yürürlükten kaldırılmıştır.

**Yürürlük**

**MADDE 14-** (1) Bu Tarife yayımı tarihinde yürürlüğe girer.


<br>Hukuk Muhakemeleri Kanunu Hakem Ücret Tarifesi için [**tıklayınız**](https://www.resmigazete.gov.tr/eskiler/2023/10/20231024-4.htm)
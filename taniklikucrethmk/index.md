---
title: 2023 Yılı Tanıklık Ücret Tarifesi
keywords: tanıklık ücret tarifesi, CMK, harçlar kanunu, tanık ücreti, tanıklık ücreti
permalink: /taniklikucrethmk/
layout: gokhan
subcat: tarifeler
comments: true
addcoments: true
---


Adalet Bakanlığından:

**HUKUK MUHAKEMELERİ KANUNU
TANIK ÜCRET TARİFESİ**

**Amaç ve kapsam**

**MADDE 1-** (1) Bu Tarifenin amacı,  12/1/2011  tarihli ve 6100 sayılı Hukuk Muhakemeleri Kanunu gereğince tanığa ödenecek ücret ve giderlerin miktarı ile bunların ödenmesine ilişkin usul ve esasları belirlemektir.

**Dayanak**

**MADDE 2-** (1) Bu Tarife, Hukuk Muhakemeleri Kanununun 265 inci maddesinin birinci fıkrasına dayanılarak hazırlanmıştır.

**Ücret**

**MADDE 3-** (1) **Tanığa**, tanıklık nedeniyle kaybettiği zamanla orantılı olarak **60,00 ilâ 100,00 TL arasında** ücret ödenir.

**Giderler**

**MADDE 4-** (1) Tanık, hazır olabilmek için seyahat etmek zorunda kalmışsa yol giderleriyle tanıklığa çağrıldığı yerdeki konaklama ve beslenme giderleri de karşılanır.

**Muafiyet**

**MADDE 5-** (1) Tanığa bu Tarifeye göre ödenmesi gereken ücret ve giderler hiçbir vergi, resim ve harca tabi değildir.

**Yürürlükten kaldırılan tarife**

**MADDE 6-** (1)  30/9/2022  tarihli ve 31969 sayılı Resmî Gazete'de yayımlanan Hukuk Muhakemeleri Kanunu Tanık Ücret Tarifesi yürürlükten kaldırılmıştır.

**Yürürlük**

**MADDE 7-** (1) Bu Tarife yayımı tarihinde yürürlüğe girer.
